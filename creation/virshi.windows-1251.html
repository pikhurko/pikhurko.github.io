<html><head>
<meta http-equiv="Content-Type" content="text/html; charset=windows-1251">
<title>Poems in Ukrainian</title>
</head><body><h1>Олег Піхурко: Вірші</h1>
<font size=-2><a href="virshi.koi8-u.html">This page in koi8-u</a></font><p>
<hr><h2>Зміст</h2><ol>
<li><a href="#1">Пpощання з долею</a><br></li>
<li><a href="#2">Зів'ялий спомин</a><br></li>
<li><a href="#3">Цварівна цвірів</a><br></li>
<li><a href="#4">Чи вам колись задумалось...</a><br></li>
<li><a href="#5">Все пройде і мине</a><br></li>
<li><a href="#6">Не знаю</a><br></li>
<li><a href="#7">Літо</a><br></li>
<li><a href="#8">Негадано приходить ніч</a><br></li>
<li><a href="#9">Я вас кохав, ще зорі недозорі</a><br></li>
<li><a href="#10">Самітник</a><br></li>
<li><a href="#11">I Know that my Redeemer Liveth</a><br></li>
<li><a href="#12">Лист від сумного ослика Іа</a><br></li>
<li><a href="#13">На pоман Г.Гессе "Cтеповий Вовк"</a><br></li>
<li><a href="#14">Інні</a><br></li>
<li><a href="#15">Кохана</a><br></li>
<li><a href="#16">Сон</a><br></li>
<li><a href="#17">Зрада</a><br></li>
<li><a href="#18">Ріка часу</a><br></li>
<li><a href="#19">Як потім після щастя п'янки</a><br></li>
<li><a href="#20">Гімнастка</a><br></li>
<li><a href="#21">Les Miserables по ковент-гарденськи</a><br></li>
<li><a href="#22">Буква Ксю</a><br></li>
<li><a href="#23">Дивак</a><br></li>
<li><a href="#24">Затягнуте прощання</a><br></li>
<li><a href="#25">Що є щастя?</a><br></li>
<li><a href="#26">Чай з "пташиним молоком"</a><br></li>
<li><a href="#27">Пражський цикл</a><br></li>
<li><a href="#28">Катрусі</a><br></li>
<li><a href="#29">Галатея</a><br></li>
<li><a href="#30">Фортеця</a><br></li>
<li><a href="#31">Роздуми перед сповід'ю</a><br></li>
<li><a href="#32">День, як вірш, без натхнення</a><br></li>
<li><a href="#33">Вірш написаний під час "неспавості"</a><br></li>
<li><a href="#34">Прощання з Прагою</a><br></li>
<li><a href="#35">Безнадія</a><br></li>
<li><a href="#36">Прощавай, прощавай, прощавай</a><br></li>
<li><a href="#37">Всі рани вже потрохи заживають</a><br></li>
<li><a href="#38">Закони жанру</a><br></li>
<li><a href="#39">Табу</a><br></li>
<li><a href="#40">Не з ребра ти, а з пелюстки,</a><br></li>
<li><a href="#41">Напиши, подзвони, простягни</a><br></li>
<li><a href="#42">Готель "Полонія"</a><br></li>
<li><a href="#43">Божа благодать</a><br></li>
<li><a href="#44">Кохана, тільки ти позвониш</a><br></li>
<li><a href="#45">Літній вечір</a><br></li>
<li><a href="#46">Не відаю, не розумію</a><br></li>
<li><a href="#47">До тебе мила так далеко йти</a><br></li>
<li><a href="#48">Закохані, що на двоє роздвоєнні</a><br></li>
<li><a href="#49">Вірші написані на Восьме Березня</a><br></li>
<li><a href="#50">Сестричкам Іваничкам</a><br></li>
<li><a href="#51">Галі Благуті</a><br></li>
<li><a href="#52">Лесі Пилюх</a><br></li>
<li><a href="#53">Лесі Славич</a><br></li>
<li><a href="#54">Галі Струк</a><br></li>
<li><a href="#55">Ірі Вус</a><br></li>
</ol>
<br><hr><h3><a name="1">Пpощання з долею</a></h3>
<br>Тихо доля підійшла,
<br>пpигоpнула, пpивітала,
<br>обіймала, цілувала,
<br>і заплакала вона. 
<br>-- Чом ти доле зажуpилась, 
<br>мов калина похилилась, 
<br>мов пташина восени, 
<br>навіваєш сумні сни. 
<br>-- Не допитуйся козаче, 
<br>чому доля твоя плаче. 
<br>Сам узнаєш в той же час,
<br>як мене не стане. Вpаз 
<br>листя хлодом пожовтіє, 
<br>чоpний волос побіліє, 
<br>мила кине, сніг завіє 
<br>і пpийде в твій сад сама 
<br>кpижана суха зима. 
<br>Не суди мени ти стpого:
<br>віpна я тобі до гpоба. 
<br>Тихим словом пом'яни. 
<br>не з моєї то вини,
<br>що тебе я покидаю. 
<br>Як веpбичка над ставком 
<br>плачу, бідкаюсь і каюсь,
<br>сеpцем за тобою маюсь -- 
<br>лишу я тебе нишком. 
<br>Пpощавай, бувай здоpовий, 
<br>ясноокий, чоpнобpовий.
<br>Долі вже не побажаю, 
<br>бо оце ж тебе кидаю... 
<br>
<br>Кембpідж, 3 листопада 1997 
<br>
<br>
<br><hr><h3><a name="2">Зів'ялий спомин</a></h3>
<br>Луна. Імлистий сад. Кімната. 
<br>Вікно у сад. І діва молода. 
<br>Розкрита книга. Ночі чата. 
<br>Та діва книги не чита. 
<br>
<br>Вона листи перебирає, 
<br>аж поки раптом дотикає 
<br>рука безвільна цвіт зоцвілий 
<br>колись квітучий наче диво. 
<br>
<br>Зів'яв, посаджений в вірші. 
<br>Та струни серця оживають, 
<br>і краплі сліз ним розбивають 
<br>застиглість дзеркала душі. 
<br>
<br>Кембрідж, 8 липня 1999 
<br>
<br>
<br><hr><h3><a name="3">Цварівна цвірів</a></h3>
<br>У малесеньких садочках, 
<br>на молочних тих лугах, 
<br>при дорозі і на горі, 
<br>по безкраїх злих степах, 
<br>по зелененьким листочкам, 
<br>бродять, але не мишата, 
<br>і не звірі, не звірята, 
<br>а ... маленькії цвірята. 
<br>
<br>То бжола кудись підкине, 
<br>то метелик понесе. 
<br>Тополиний пух полине, 
<br>а на нім висить одне. 
<br>Але вітер розбишака, 
<br>як дмухне в не ті поля! 
<br>"То полинь", -- зітхне цвіряка, 
<br>знов почне усе з нуля. 
<br>
<br>Кожне з них шука ночівку, 
<br>та не просто там криівку, 
<br>чи землянку, чи халупку, 
<br>чи звичайну теплу грубку, 
<br>а єдину ту домівку, 
<br>найріднішу мов із пуху, 
<br>лиш вона трима на духу 
<br>ту злиденную мандрівку. 
<br>
<br>Ось прийшли порядком 
<br>на незнану грядку. 
<br>Не впускають їх квітки, 
<br>повернуться другим боком 
<br>та поглянуть косим оком, 
<br>на латані сорочки, 
<br>з часом вицвівші нитки, 
<br>й замикають пелюстки. 
<br>
<br>А на полі, при дорозі 
<br>велетеньський той будяк 
<br>винайняв вже пан Бридяк. 
<br>Добродушний подорожник 
<br>захотів тих подорожніх, 
<br>поселити в себе в змозі,
<br>та квітки його маленькі 
<br>навіть цвіркові низенькі. 
<br>
<br>Для Цавірни, їх царівни, 
<br>призначається той дім, 
<br>що лишилася позаду, 
<br>на пожарищі від саду 
<br>тих колишніх щастя днів. 
<br>Йдуть і вірять, що колись 
<br>віднайдуть їй тую владу, 
<br>той палац і неба вись. 
<br>
<br>З ними йде одна цвірина, 
<br>та замурзана дівчина, 
<br>що тихенько їх втішає, 
<br>ладну пісню заспіває. 
<br>То розкаже їм билину 
<br>про червоную калину, 
<br>про маленький колосок, 
<br>той тоненький голосок. 
<br>
<br>Веселіше разом йдеться, 
<br>коли те дівча сміється. 
<br>Для потіхи робить все, 
<br>а ночами сльози л'є.
<br>І ніхто того не знає, 
<br>що то їй найтяжче є: 
<br>то перебрана Цавірна, 
<br>що народу свому вірна. 
<br>
<br>"На нас кожного чекає, 
<br>мов та зірка в небесах. 
<br>Шляху легкого не має. 
<br>Так передано в віках: 
<br>той хто горя не пізнає, 
<br>той ніколи не знайде, 
<br>той ніколи не ввійде. 
<br>Йдемо браття попри все". 
<br>
<br>Так Цавірна повідала, 
<br>промовчала лиш про те, 
<br>що в раю лише росте, 
<br>тая квітка величава. 
<br>І по нашій, по земній, 
<br>по страдальницькій землі, 
<br>по стеблині, по ріллі, 
<br>йде цвірявина батава... 
<br>
<br>Кембрідж, 8-9 липня 1999 
<br>
<br>
<br><hr><h3><a name="4">Чи вам колись задумалось...</a></h3>
<br>Чи вам колись задумалось, чому 
<br>так квіти можуть бути серцю милі, 
<br>ті барвні сонця, що зо сну 
<br>далекі спогади збудити в силі. 
<br>
<br>Чому безоборонне їх буття, 
<br>з покон віків, несміло та невміло, 
<br>цвіт розпиля краси життя, 
<br>душі своєї душу й тіло. 
<br>
<br>Кембрідж, 8 липня 1999 
<br>
<br>
<br><hr><h3><a name="5">Все пройде і мине</a></h3>
<br>Все пройде і мине:
<br>і загостренні наші бажання;
<br>пролетить, мов зітхне, 
<br>й тихий біль сподівань. 
<br>Не питай лиш мене, 
<br>чом весняною, тихою ранню 
<br>сум на серце верне,
<br>заощадь мені вічних питань. 
<br>
<br>Кембрідж, березень 2000 
<br>
<br>
<br><hr><h3><a name="6">Не знаю</a></h3>
<br>Що прагну я, того і сам не знаю, 
<br>чи тиші, спокою, чи може забуття. 
<br>Нема прямих догіг, що приведуть до раю, 
<br>і де він є, не знать нам за життя. 
<br>
<br>А після смерті нічиє пізнання 
<br>не досягає нас, живих але глухих. 
<br>У іншу вічність л'є своє зітхання 
<br>багач, що Лазареві не поміг. 
<br>
<br>У інший вимір розтечуться думи 
<br>страждання, прагнення, бажання і діла,
<br>і ті на крилах щастя, і прониклі сумом. 
<br>Одкриється подоба Божа, суща і одна. 
<br>
<br>Кембрідж, лютий 2000 
<br>
<br>
<br><hr><h3><a name="7">Літо</a></h3>
<br>Відбуло, відгyло, промайнуло 
<br>літо краснеє, радості мить, 
<br>й намагається вітер понуро 
<br>лраплями дощику спогади змить. 
<br>
<br>Літо, до самого неба дорога 
<br>крізь гори, долини й хребти.
<br>Літо, і вже от самого порога 
<br>квіти душі починають цвісти. 
<br>
<br>А пам`ятаєш, як сонячний зайчик 
<br>смішно навколо ставку вигляда:
<br>знає веселий ненацький зухвальчик, 
<br>що ні хмаринки і близько нема. 
<br>
<br>А як сонце багряне сідало, 
<br>проливало червоне вино, 
<br>куштували ми, та було нам мало 
<br>і незмінно п`янило воно. 
<br>
<br>Жовква, осінь 1996
<br>
<br>
<br><hr><h3><a name="8">Негадано приходить ніч</a></h3>
<br>
<br>Негадано приходить ніч,
<br>немов прилив у глибокому морі,
<br>її не встрінеш віч-на-віч - 
<br>тисячами розкидані її очі-зорі. 
<br>
<br>Та все ж вона глибоко особиста 
<br>наші сни - то її почуття,
<br>фантастична, безумне намисто 
<br>накидає на наше буття. 
<br>
<br>Ми вважаємо що спимо ночами,
<br>та дійсне життя - під місячним сном.
<br>Нічні мрії настільки яскраві,
<br>що помирають під ранішнім склом. 
<br>
<br>Кембpідж, березень 1997 
<br>
<br>
<br><hr><h3><a name="9">Я вас кохав, ще зорі недозорі</a></h3>
<i> До Л. </i><br>
<br>Я вас кохав, ще зоpі недозоpі 
<br>не пpоходили той найменший шлях,
<br>ще сонця не пpокинулись на моpі,
<br>ще осінь нам не подавала знак. 
<br>
<br>По всіх землі палали там багаття,
<br>по всім кpаям ходили почуття,
<br>а я, незнаний палладін у час каяття 
<br>намислив подоpож в кpаїну небуття. 
<br>
<br>І чи тому то все безладно склалось,
<br>що посивіла небесна блакить,
<br>там ходить, той кому завжди все мало 
<br>хто цілий всесвіт запиpає в мить. 
<br>
<br>Як пpагнули ми обійняти вічність, 
<br>як пpагнули у виpій одійти. 
<br>Та пеpший же зустpісний-пеpестpічний 
<br>оббpав до нитки діти-сиpоти. 
<br>
<br>Жовква, 15 липня 1997 
<br>
<br>
<br><hr><h3><a name="10">Самітник</a></h3>
<br>Чому мені так тяжко з людьми,
<br>мов пpимушує хтось до неволі, 
<br>луки, хмаpи, ліси та сади,
<br>як спокійніше в вашій юдолі. 
<br>
<br>Як щедpотна та добpа земля, 
<br>даpить плоди свої непpестанно,
<br>як згадаю суспільне життя 
<br>зозуленькою кpаще я стану.
<br>
<br>Чи пpол'юся сльози джеpельцем 
<br>у самоті соснового лісу,
<br>пpоpосту я малим деpевцем 
<br>тихим на слово, любим на втіху. 
<br>
<br>По незнаним шляхам я піду 
<br>до блакитних вершин вдалині,
<br>ш зіpкам оповім я біду 
<br>"Дайте pаду неба вогні!" 
<br>
<br>Одповіли зіpки, одказали:
<br>"Души бувших ми на Землі. 
<br>Там pоки, мов комети промчали, 
<br>та не щасливі були там ми". 
<br>
<br>"Мали ми сваpи мов ті почваpи 
<br>бачити ближнього була нам мука.
<br>Гpім pозкидав нас, наша покаpа 
<br>сяяти в пустці, без дpуга чи звука". 
<br>
<br>"Щоб зустpітись, все навіть сяйво, 
<br>запpопонували б ми без вагань, 
<br>за балачку, людьми осяяну,
<br>ми б пішли у пекельний вогонь. 
<br>
<br>Зблідли зоpі, сходжу я з лугів 
<br>до людей, дpугів чи недpугів, 
<br>розкажу я всім казку зіpок,
<br>покохав я людей, мов діток. 
<br>
<br>Кембpідж, 18 серпня 1997 
<br>
<br>
<br><hr><h3><a name="11">I Know that my Redeemer Liveth</a></h3>
<br>Знаю я, мій спаситель живе 
<br>його шлях уквітчують зоpі.
<br>Суденце-місяць поволі пливе 
<br>і несе його в небесному моpі. 
<br>
<br>Віpю я, що стpемління душі 
<br>жодне зло аж ніяк не затушить,
<br>поки тpимаєм в кволій pуці 
<br>слово його, що пеpедане учням. 
<br>
<br>Мpію я, що далекі доpоги 
<br>пpиведуть нас у кpай забуття,
<br>де забудуться болі, тpивоги,
<br>не забудеться тільки життя. 
<br>
<br>Буду я, пам'ятати дитиство,
<br>юності лет, матеpинську любов, 
<br>пеpший цілунок, дівоче намисто, 
<br>проживу себе всього я знов. 
<br>
<br>Кембpідж, 9 вересня 1997 
<br>
<br>
<br><hr><h3><a name="12">Лист від сумного ослика Іа</a></h3>
<br>Сумний ослик Іа написав,
<br>як поволі пpоходять pоки, 
<br>впаде pічка в останній той став 
<br>і засне в дpагонні назавжди. 
<br>
<br>Що немає нікого з звіpят 
<br>рятувати його з самоти,
<br>дні за днями шикуються в pяд 
<br>віддаляючись наче плоти. 
<br>
<br>Тихо плаче за вільхи кущем 
<br>неутішний той ослик Іа. 
<br>Не pозбавить ті сльози дощем, 
<br>плаче ослик, плачу і я. 
<br>
<br>Кембpідж, 16 веpесня 1997 
<br>
<br>
<br><hr><h3><a name="13">На pоман Г.Гессе "Cтеповий Вовк"</a></h3>
<br>Геній в цаpині стpаждань, 
<br>вбивця часу, котpого немає, 
<br>зозум pозбитий на купу вагань: 
<br>сеpце не спить, за вікном світає. 
<br>
<br>Сіpий день, не сіpиший за інші, 
<br>сіpововчість, але чи сіpісь духа? 
<br>Заховатися б сіpому, але ніша 
<br>від гpизунів пеpесипана тpунком. 
<br>
<br>Вовка-бpата немає, щоб pазом 
<br>на самітник-Місяць повити, 
<br>смажеться шніцель над газом 
<br>пpозаїчно-кухонної плити. 
<br>
<br>Кембрідж, осінь 1998 
<br>
<br>
<br><hr><h3><a name="14">Інні</a></h3>
<br>На узліссі клен цілує 
<br>червону калину. 
<br>Мав я долю, чи недолю, 
<br>покохать дівчину. 
<br>
<br>Як те листя золотаве 
<br>вітер мчав горою, 
<br>несподівано, негадано 
<br>стрілись ми з тобою. 
<br>
<br>Осінь бавилась палітрою 
<br>в лісі, в полі й долі. 
<br>Нас з тобою чарувала 
<br>музика в костьолі. 
<br>
<br>Не клякають перед холодом 
<br>осені останні квіти, 
<br>твої уста, очі й брови -- 
<br>виклик всьому світу. 
<br>
<br>Той струмок не зна що жде 
<br>його за луками. 
<br>Й наша книга буття 
<br>писана не нами. 
<br>
<br>Скоро все зима змете 
<br>у відтінки сірого. 
<br>І кохання відцвіте, 
<br>що без міри міряне. 
<br>
<br>Але поки серце вірить: 
<br>осені краса незмінна, 
<br>поки ще мені чекає 
<br>мила моя Інна. 
<br>
<br>Жовква, 19 жовтня 1994 
<br>
<br>
<br><hr><h3><a name="15">Кохана</a></h3>
<br>Уста Коханої - це метелик багряний, 
<br>що легенько присів на фарфорові щічки-лілеї. 
<br>Чом його не впіймав, не ловив його р'яно,
<br>чом не встиг за той час, що я був біля Неї. 
<br>
<br>Очі Коханої - неземні дві зірчини-перлини, 
<br>що їм рівних не знайдеш на цілому світі. 
<br>Та не вспів я на них надивитись: години, 
<br>що нам були наміряні, розійшлися мов миті. 
<br>
<br>Голос Коханої - кришталеве джерельце 
<br>він п'янкий мов вино, він гарячий мов серце. 
<br>Я хотів би сп'яніти, все на світі забути, 
<br>та не вспів я розбити приземні свої пута. 
<br>
<br>Кохана - це є більше ніх сестра чи мати, 
<br>це диво світу, в всій своїй величності.
<br>Щоби нею накохатись, щоби щастя все пізнати 
<br>не старчило б навіть й вічності. 
<br>
<br>Жовква, 12 листопада 1994 
<br>
<br>
<br><hr><h3><a name="16">Сон</a></h3>
<br>Я бачив дивний сон: 
<br>квітучий сад весною, 
<br>троянд пелюстки запашні 
<br>й блакитне небо наді мною. 
<br>
<br>Я бачив вас у сні. 
<br>там винувато шелестів 
<br>волосям милим вітер, 
<br>бо цілувати вас посмів. 
<br>
<br>Я бачив ваші очі -
<br>росини чистої води -
<br>дивилися вони весело 
<br>на світ без горя і біди. 
<br>
<br>Я чув ваш голос, 
<br>боюсь, що вже віднині 
<br>не зможу я забути,
<br>як звали ви мене "Єдиний". 
<br>
<br>Та сон минув 
<br>зосталася лиш згадка,
<br>між дивним маревом і мною 
<br>остання кладка. 
<br>
<br>Якби мені знаття,
<br>де сон цей в забутті шукати,
<br>я б не прожив і дня 
<br>і зодягнув би смерті шати. 
<br>
<br>Я бачив дивний сон... 
<br>
<br>Жовква, 4 березня 1994 
<br>
<br>
<br><hr><h3><a name="17">Зрада</a></h3>
<br>Хто ж знав, що тії руки -- 
<br>то два метелика розпуки. 
<br>не затуманилося око, 
<br>яке вчинило так жорстоко. 
<br>
<br>А може, то не день чи два 
<br>і сказані -- не ті слова,
<br>що випурхають ненароком 
<br>дурні, патлаті, кривобокі. 
<br>
<br>Оце мабуть ж сама душа, 
<br>продалась за свого гроша. 
<br>Нудотний присмак зради 
<br>без галасу й паради. 
<br>
<br>До світу навіть і не осоруга, 
<br>й ніколи жалібниця-туга 
<br>пристанку в серці не знайде, 
<br>бо все не те, давно уже не те. 
<br>
<br>Кембридж, 16 січня 2000 
<br>
<br>
<br><hr><h3><a name="18">Ріка часу</a></h3>
<br>Чому про час говорять, 
<br>тече, пливе, несе? 
<br>Чому ми про простори 
<br>не кажемо таке? 
<br>
<br>Свідомість -- то вода, 
<br>яка тече крізь час. 
<br>Ми мислимо, й вона 
<br>дзеркалить світ і нас. 
<br>
<br>Секунди -- то краплини. 
<br>Накрапують секунди, 
<br>що дощової днини 
<br>немов до неба пути. 
<br>
<br>Хвилини -- то ковтки. 
<br>Життя ковта хвилини, 
<br>в цю чашу перелить 
<br>усі свій вік повинні. 
<br>
<br>А дні -- струмки. 
<br>Струмлять наші дні, 
<br>пролітають мов думки 
<br>й залягають на дні. 
<br>
<br>Ро`ки -- то ріки. 
<br>Розливаються `роки, 
<br>і линуть у вічність. 
<br>Їхні потоки. 
<br>
<br>Століття -- океан. 
<br>У безширі століття 
<br>стихає буднів гам, 
<br>лиш вітр колише листя. 
<br>
<br>Кембрідж, 6 травня 2001 
<br>
<br>
<br><hr><h3><a name="19">Як потім після щастя п'янки</a></h3>
<br>Як потім після щастя п'янки 
<br>його перетравити згусток? 
<br>Сімейним капнуть валер'янки, 
<br>щоб затопити шклянки пустку. 
<br>
<br>Поп'є, впаде, засне і все. 
<br>
<br>Співатиме рефрен галган 
<br>під співчутливим ліхтарем 
<br>"Ой де тебе я загубив, талан?" 
<br>Процес - це, значить, головне. 
<br>
<br>Роман напише графоман. 
<br>
<br>Та ціни, наслідки, чи вимір, 
<br>чи варто все це рахувати? 
<br>Всі раз почутися повинні 
<br>невинними мов немовлята. 
<br>
<br>Родині, рідній батьківщині, 
<br>і тій улюбленій дівчині - 
<br>що ж, будьмо, браття, нині! 
<br>
<br>Кебрідж, 18 березня 2001 
<br>  
<br>
<br><hr><h3><a name="20">Гімнастка</a></h3>
<i> С.Г. </i><br>
<br>Вулик залу стих, усі розсілись. 
<br>Хвилюється повітря, ледь тремтить, 
<br>пускає мурашки по тілі. 
<br>На серця удари розпалася мить. 
<br>
<br>Та повінь музики усе прорвала, 
<br>і підхопила, закачала. 
<br>
<br>Всесила течія усе вкорила, 
<br>відмивши страху біль з душі. 
<br>Не руки вже, а білі крила 
<br>летять по радісній дузі. 
<br>
<br>``Прощай!'' -- махнулися дуетом 
<br>вслід хватцькі ніжки піруетом. 
<br>
<br>І простір завертівся ``сонечком''. 
<br>Колеситься усе юрбою. 
<br>А справжнє сонце у віконечку 
<br>потягло хмарки за собою. 
<br>
<br>Ніде опори вже нема, 
<br>лиш тільки музика одна. 
<br>
<br>Перевернувся раптом зал, 
<br>вже взичний до такої штуки. 
<br>і тут же він затанцьовав: 
<br>підлогою жонглюють руки. 
<br>
<br>Болійників переляк в лицях: 
<br>тримайтеся, не проваліться! 
<br>
<br>В дугу скрутився килимок, 
<br>погладив злегка руку, 
<br>припав до ніг, черкнув носок, 
<br>щоку пестливо так порухав. 
<br>
<br>Підняв легенько свій рожок, 
<br>світ запустить в новий кружок. 
<br>
<br>Аккорд останній, як й зусилля 
<br>зібрати в точку, все і враз. 
<br>Закам'яніли воля й сила, 
<br>все зупинилось, навіть й час. 
<br>
<br>...Килим ступив убік, позаду все. 
<br>А світ кудись хитаючись пливе. 
<br>
<br>Мов крізь німе кіно бреду, 
<br>безшумнії хвилі долонь 
<br>тріпочуть, мов лист на вітру, 
<br>мов буйний од вітру вогонь. 
<br>
<br>Мов риба вийнята з водоворота 
<br>ворушить тренер рота. 
<br>
<br>Та раптом розкололась тишина, 
<br>на сотні скалок, щоб лунати 
<br>страшного вироком суда: 
<br>``Десять цілих, нуль десятих!'' 
<br>
<br>Берлін, 7-8 липня 2001р. 
<br>
<br>
<br><hr><h3><a name="21">Les Miserables по ковент-гарденськи</a></h3>
<br>Барикади, тлуми, стрілянина,
<br>Пістолети, гвинтівки, чи голі ножі.
<br>За кохання там померла Епоніна,
<br>де за волю гинули мужі.
<br>
<br>Їй душа мов та птаха злетіла,
<br>мандрівник, що ні куди й ні звідки,
<br>зозпросталась над залишком тіла,
<br>і зустрілась... з душею сусідки.
<br>
<br>До цього сусідка підійшла всерйоз,
<br>так тужила, побивалась, голосила...
<br>Розродилась міні-водопадом сльоз
<br>почуттів жіночих незупинна сила.
<br>
<br>Мов прорвало греблю, і навскач,
<br>не доходячи завбачно до істерик,
<br>Ярославни-лондонської плач
<br>як та злива впав на глядачів в партері. 
<br>
<br>Найдешевші місця, та романтики - без краю.
<br>Та й чи все, скажіть мені, купують гроші?
<br>Найфенешебельніші райони раю.
<br>Заброньовано для босоногих Гаврошів.
<br>
<br>То повернемося на наш балкон:
<br>Носовик завбачливий сусіда зліва
<br>Протягнув, як того вимагає тон,
<br>Незнайомці у біді несміло. 
<br>
<br>А я на жаль хустиночки не мав,
<br>Тобто мав не дуже білосніжно-білу.
<br>З філософським смутком спогладав.
<br>Перші потиски руки невмілі.
<br>
<br>Повечір'я вулиць, темне і не знане,
<br>Чимкую самотньо, та не сумно нині:
<br>Ви все-таки добре прожили, Вальжане,
<br>Хай лише на сцені, хай лише хвилини. 
<br>
<br>8 листопада 2002р.
<br>
<br>
<br><hr><h3><a name="22">Буква Ксю</a></h3>
<i>(На мелодію "Позвони мне, позвони")</i><br>
<br>Я шукаю букву Ксю,
<br>невловиму Ксю шукаю.
<br>Це не ігрек, зет, чи мю:
<br>унікальна буква тая.
<br>
<br>Та який ж то алфавіт?
<br>Бо не грецький в неї профіль,
<br>не китайський ієрогліф,
<br>  не японський ієрогліф,
<br>але також не іврит.
<br>
<br>Риска, крапка, закарлюк,
<br>закарлючка, ротик, носик.
<br>Оченяток двоє штук,
<br>і кучері вона носить.
<br>
<br>Не англійське довге "ю-ю-ю",
<br>загогулька не грузинська.
<br>Але рідна українська,
<br>  аж по вушка українська,
<br>веснянкова наша Ксю.
<br>
<br>Я шукаю букву Ксю,
<br>невгамовну Ксю шукаю.
<br>Це не ігрек, зет, чи мю,
<br>букви кращої немає...
<br>
<br>Кембрідж, 18 січня 2003
<br>
<br>
<br><hr><h3><a name="23">Дивак</a></h3>
<br>Ірина Жиленко "Пісенька про дивака":
<br>
<br>Жив на світі дивак.
<br>Жив він якось не так.
<br>Як то кажуть -- собі на шкоду.
<br>Замість брати -- давав,
<br>замість плакать -- співав,
<br>замість їсти -- ходив голодний.
<br>
<br>Жив на світі дивак,
<br>жив дивак просто так,
<br>просто всмак, без проблем і проектів.
<br>І ні грамот не мав,
<br>і за горло не брав,
<br>"Бо слабак" -- усміхався директор.
<br>
<br>Він носив свій піджак
<br>десять років, ще й гак, --
<br>а для цього не тра ощадкнижки.
<br>І не пив він коньяк,
<br>а любив капусняк.
<br>Бо, казали, тонка в нього кишка!
<br>
<br>Він віддав ковбасу
<br>шолудиваму псу,
<br>а піджак зняв пияк нікудишній.
<br>Як він ордера ждав!
<br>А діждався -- й віддав
<br>юній мамі, обманутій іншим.
<br>
<br>Замість шан і подяк,
<br>"Він -- сектант", "Він -- глупак",
<br>"Він -- маньяк! Небезпечний, до речі".
<br>А одна (хоч сама
<br>й не дивачка, дарма)
<br>прошептала так сумно: "Предтеча..."
<br>
<br>Хай ще довгі віки
<br>шаленіють вовки,
<br>кожухи-коньяки не поділять.
<br>Але, вірте -- таки,
<br>поки є диваки,
<br>є й надія у нас, є надія!
<br>
<br>   -----------------
<br>
<br>А ось моє продовження :-)
<br>
<br>Гей, послухай, дивак,
<br>Чом все в тебе не так?
<br>Все життя якось йде без порядку:
<br>Весь заробок - віддав,
<br>Тай квартиру ту да ж,
<br>А чи маєш одну хоч подяку?
<br>
<br>Ось, наприклад, же я,
<br>в мене своя сім'я,
<br>по неділям йдемо на концерти.
<br>А ось ти - одинак,
<br>їж простий капусняк,
<br>а на жертви ідеш так уперто.
<br>
<br>Не віддам еполет
<br>ради своїх колег,
<br>Хоч п'ємо ми разом при нагоді.
<br>Але скажу, проте
<br>Поважають мене.
<br>А з тобою завджи всі в незгоді.
<br>
<br>На це все, наш дивак
<br>здвигнув плечі, ось так,
<br>Не знайшовся, що тут одповісти.
<br>Помовчавши тоді,
<br>посміхнувшись собі,
<br>рушив далі весняним він містом.
<br>
<br>Як словами сказать,
<br>про веселу печать,
<br>що погода навкруг наліпила?
<br>Про гамірні хрущі,
<br>про сюрпризи-дощі,
<br>чи до льоту розпростані крила?
<br>
<br>А дрібниці оті
<br>шана, гроші круті,
<br>чи подяка од шефа профспілки,
<br>переважить усі,
<br>та найменьша, в-ві сні,
<br>та найлегша, дитяча посмішка.
<br>
<br>A що та молода
<br>матір, бідна одна,
<br>вже мене, "дивака", оминає -
<br>це не змінить весну,
<br>не попсує і сну,
<br>лиш дитинку хай доля кохає.
<br>
<br>Лиш разочок, повір,
<br>я загляну в той двір,
<br>може диво часом ся вдіє:
<br>те маленьке дитя
<br>скаже знову "тя-тя!",
<br>є й надія на це, є надія!
<br>
<br>Піттсбург, 26 жовтня 2003
<br>
<br>
<br><hr><h3><a name="24">Затягнуте прощання</a></h3>
<br>Усе вже добре зважено
<br>поважно і розважено.
<br>Перебрано, просіяно 
<br>за вітром борошно.
<br>
<br>Що було, то не збулося,
<br>ніколи не відбулося,
<br>і навіть не приснилося.
<br>Відбуло-відгуло.
<br>
<br>Ми розійшлись мов лайнери,
<br>по морю, по безкрайньому,
<br>на курсі, дуже дальньому,
<br>й стихнув вже гудок.
<br>
<br>Та наче хто мені наврочив,
<br>і знов узрів я твої очі,
<br>такі знайомі і урочі,
<br>мов неба вічного ковток...
<br>
<br>Хоча все знищили морози,
<br>великі грози і загрози,
<br>та були ж чисті дні мов сльози -
<br>давай згадаємо про то.
<br>
<br>Хай знов привіється надія,
<br>що стелиться немов повія
<br>і сіє, й посіває мрії
<br>в згорілий вже садок.
<br>
<br>Я все тримаю твою руку,
<br>і спогадів п'ю мед, ту муку.
<br>Бо не минути нам розлуку:
<br>останній падає листок.
<br>
<br>Пітсбург, 29 липня 2007
<br>
<br><hr><h3><a name="25">Що є щастя?</a></h3>
<i> Катрусі</i><br>
<br>Що б щастя впіймати, що треба зробить?
<br>Знайти ту єдину на світі кохану.
<br>Засніженний пік Еверест підкорить.
<br>Віддати життя за людину незнану.
<br>
<br>А можна собі коло матері буть,
<br>по хаті працюючи тихо та вперто,
<br>і знати: на твоїх плечей доброту
<br>вона кожен день може сміло обпертись.
<br>
<br>Піттсбург, 21 серпня 2008
<br>
<br>
<br><hr><h3><a name="26">Чай з "пташиним молоком"</a></h3>
<i> Ірині</i><br>
<br>Теплим літнім вечірком
<br>лиш нас двоє, я і ти,
<br>в твоїй кухні чай пили,
<br>чай з "пташиним молоком".
<br>
<br>Так домашньо рідная,
<br>виглядала ти мені,
<br>що здавалось у тобі
<br>віднайшов домівку я.
<br>
<br>Де приймуть мене цілком
<br>і завжди мене чека
<br>запашний гарячий чай,
<br>той з "пташиним молоком".
<br>
<br>Пітсбург, 23 серпня 2008
<br>
<br>
<br><hr><h3><a name="27">Пражський цикл</a></h3>
<br><hr><h3><a name="28">Катрусі</a></h3>
<br>За річками, за схилами, за горами, за долами,
<br>живе красуня дівчина, Катруся чорнобровая.
<br>І гожая, і милая, і вірная, і любая 
<br>                         (і навіть газдовитая!),
<br>у мальвах-ружах знайдена, у росі купана, веселкою облитая.
<br>О вітре вільний та швидкий, лети за хмари брате,
<br>над плаями та гаями, долинами-розмаями, помчись мій свате,
<br>несись, спіши, її знайди, торкни щоки, шепни, навій,
<br>тих тихо-добрих, легко-ладних, як казка гарних мрій 
<br>про парубка, про козака, у кого серце не змовка,
<br>все б'ється, все горить, все вірить, нею снить, її одну коха.
<br>
<br>Жовква, 25 липня 2008
<br>
<br>
<br><hr><h3><a name="29">Галатея</a></h3>
<br>Мені явилась ти, мій срібносяйний ідеал,
<br>як із туману тихо випливає лебідь
<br>вся зіткана із павутиння, що літа
<br>лиш в золотому, із дитинства, небі. 
<br>
<br>Із снів, що залишили невиразний слід
<br>по чомусь, що прекрасно і значимо,
<br>розтанувши, як кришталевий тане лід,
<br>лиш щем зостався, й сльози під очима.
<br>
<br>А ранком дивишся здивовано в життя,
<br>даремно згадуєш, чого ще не згадати,
<br>що ще не сталося, ще в лапах небуття --
<br>його лиш серце зможе розпізнати.
<br>
<br>Бо серце непідвладне часу і закону:
<br>кохаючи тебе самотні довгі роки,
<br>воно тебе створило з ребра мого,
<br>моя одвічна Галатеє світлоока.
<br>
<br>Прага, 27 липня 2008
<br>
<br>
<br><hr><h3><a name="30">Фортеця</a></h3>
<br>Золота стрімка фортеця
<br>утопає в зелені.
<br>Її взяти неприступну
<br>серцем мені велено.
<br>
<br>Та не хочу бити мури
<br>я важким тараном,
<br>і косить не буду воїв
<br>трунком чи обманом.
<br>
<br>Сам, без зброї, без дружини,
<br>стану попід стіни,
<br>зніму шолом, зкину лати,
<br>сам преткну коліна.
<br>
<br>Може статись, що уразить
<br>мене куля злая,
<br>і впаде в шовкові трави
<br>голова младая.
<br>
<br>Чи фортеця розродиться
<br>тисячею воїв,
<br>скрутять руки, зв'яжуть ноги
<br>і замкнуть в неволю.
<br>
<br>Може буть принцеса вийде
<br>і введе в покої,
<br>змиє порох, вгоїть рани 
<br>власною рукою.
<br>
<br>За минулим, славним ратним,
<br>я вже не жалкую.
<br>бо якщо вона не вийде,
<br>хай шле краще кулю.
<br>
<br>Прага, 29 липня 2008
<br>
<br>
<br><hr><h3><a name="31">Роздуми перед сповід'ю</a></h3>
<br>Міра людини -- вчинки її.
<br>Але котрі? Всі, що минули?
<br>Чи лиш теперішнії ті?
<br>А як буть з тими, що не були,
<br>але котрі б могли вчинитись
<br>за трішки інших обставин?
<br>А може треба долучити
<br>і діл майбутніх гамму?
<br>Одних теперішніх замало:
<br>тоді, раніше, ким був я,
<br>як з брудом змішував бувало
<br>твій образ, чистая моя?
<br>Бо так у світі вже закручено,
<br>що зіткані ми з протиріч...
<br>А може мірять лиш минулими?
<br>Ні, засумна виходить річ:
<br>бо наново життя почати
<br>нам смертним буде не дано,
<br>і кожне зло давно зачате,
<br>велике чи дрібне зерно,
<br>на все життя тяжітиме
<br>невиправлене на добро,
<br>Дамокловим мечем висітиме
<br>довічнеє гріха тавро.
<br>Філософи цю тему строгу
<br>вивчають довго й палко.
<br>А сам я не знаю нічого, 
<br>з якого кінця ця палка.
<br>Ніщо тут вдіяти не можу,
<br>лише одну я маю надію:
<br>на всепрощення Боже
<br>і на твоє, моя мріє.
<br>
<br>Прага, 28 липня 2008
<br>
<br>
<br><hr><h3><a name="32">День, як вірш, без натхнення</a></h3>
<br>Пишу вірш, але нема натхнення,
<br>Сил нема, хоч ніби є бажання,
<br>Навіть рими всі кострубаті,
<br>патлаті, обідрані, гачкуваті... 
<br>Стій! Якщо натхнення нема,
<br>то і рими не допоможуть (ні ритм),
<br>можна не морочити ними голову,
<br>тобпо ліву півкулю мозку,
<br>(чи можу праву? геть усе забув,
<br>жодна сьогодні не "варить")
<br>та і яке то має значення:
<br>"ліва (і права теж) півкуля мозку"
<br>ні з чим поетичним не римуєтся:
<br>хіба що з "ложку, дошку, макарошку, 
<br>ще раз ложку, і по-трошку."
<br>Та без рими і змісту не треба.
<br>Нічого взагалі мені не треба...
<br>Так і пройшов мій день без натхнення,
<br>день без тебе...
<br>
<br>Прага, 30 липня 2008
<br>
<br>
<br><hr><h3><a name="33">Вірш написаний під час "неспавості"</a></h3>
<br>Словечка чеські є такі потішні
<br>для вкраїнського слуху і чуття:
<br>наприклад, є там сорт сміття,
<br>що весело зоветься "смішне".
<br>
<br>Квитки тут "преступні" бувають. 
<br>Весь траспорт штурмом брати треба:
<br>в вокзалі, у метро чи просто неба --
<br>кінчайте "наступ" -- всіх прохають.
<br>
<br>А музика -- "гудьба-гудьбою",
<br>хоча творив тут вічний Дворжак,
<br>бо грають найчастіш на "сворках"
<br>"умільці" літньою порою.
<br>
<br>Багато бульби з'їв я в Празі,
<br>бо "брамбори" я вмить засвоїв.
<br>І "піва" вижлуктив доволі.
<br>Лиш "тршешені" не дались й разу.
<br>
<br>Два значення у слова "парки":
<br>сосиски на тарель уложені,
<br>а друге, щось не зовсім схожеє:
<br>закохані, що обнялися в парку.
<br>
<br>Чоловіки -- персони всі нон-грата:
<br>впускають їх у туалети "пані".
<br>А що цей заклад зветься "захід",
<br>то компас слід з собою брати.
<br>
<br>Нема дівчат, лиш "дівки, голки",
<br>                        але не голі
<br>і в принципі доволі "симпатицкі":
<br>малюються всі "ружами" так хвицько
<br>і "подражками" дразнять вволю.
<br>
<br>Там просять руку, серце і любові,
<br>сказавши лиш одне будь "ласка" ти:
<br>звучить кохання дуже ласкаво
<br>напевно в кожній людській мові.
<br>
<br>Прага, 31 липня 2008
<br>
<br>
<br><hr><h3><a name="34">Прощання з Прагою</a></h3>
<br>Бувай, Праго молода!
<br>Ти мене так полюбила
<br>всі свої відкрила дива,
<br>й рани тихо загоїла,
<br>мов живлющая вода.
<br>
<br>Будеш ждать мене, я знаю,
<br>через довгі дні і ночі,
<br>роси зрониш ти урочі.
<br>як все стихне опівночі.
<br>Я повернуся, златая!
<br>
<br>Прага, А/С "Розтили", 1 серпня 2008
<br>
<br>
<br><hr><h3><a name="35">Безнадія</a></h3>
<br>За тепле щастя твого зору,
<br>усмішку, лагідно прозору
<br>чи просто слово те веселе
<br>здавалося би зрушив скелі 
<br>і перейшов б пів-світу я:
<br>широкі доли, льодові поля,
<br>густі ліси й сухі пустелі.
<br>
<br>До тебе я б тягнувсь як міг,
<br>хай недосяжна ціль мов пік,
<br>якби мені лиш віра чи знаття,
<br>що щиро вболіваєш ти;
<br>я навіть би почав рости,
<br>для тебе би змінив життя
<br>у свій, за тридцять років, вік.
<br>
<br>Та ти мовчиш, пряма і строга,
<br>або суха твоя є мова,
<br>не подаєш ти рук мені.
<br>Холодна є моя дорога
<br>без доброти твоєї літа.
<br>Без посмішки твоєї світла
<br>мети не видно в далині.
<br>
<br>І опускаються безсило
<br>ті руки, що за тебе, милу,
<br>пороздвигали би і гори.
<br>Безвільно я стою...
<br>                 О горе!
<br>Хочу сказать твоє імя,
<br>але не можу й того я:
<br>його риданнями здусило.
<br>
<br>Жовква, 6 серпня 2008
<br>
<br>
<br><hr><h3><a name="36">Прощавай, прощавай, прощавай</a></h3>
<br>Ти відходиш, відходиш, відходиш,
<br>сонця променем в розріз дверей.
<br>То заходить, заходить, заходить,
<br>ген за обрій світ моїх очей.
<br>
<br>Мов лелека, лелека, лелека,
<br>ти змахнула востаннє крильми.
<br>Так далека, далека, далека,
<br>як минулої квіти весни.
<br>
<br>І за краєм, за краєм, за краєм,
<br>зникла ти, попаливши мости.
<br>Я чекаю, чекаю, чекаю,
<br>хоч не вірю, що вернешся ти.
<br>
<br>Жовква, 15 серпня 2008
<br>
<br>
<br><hr><h3><a name="37">Всі рани вже потрохи заживають</a></h3>
<br>Всі рани вже потрохи заживають,
<br>розбите серце вже не так пече
<br>свідомість не болить, уже зникають
<br>всі згадки, домисли, усе минуле те.
<br>
<br>І навіть хочеться по-просту випить чаю
<br>хоч ти самотній, але недалеко
<br>від столика сідаєш, де курчаво
<br>здвенить розмова і веселищ ехо.
<br>
<br>І затишок уже дарують вечори,
<br>а постіль навіть обіцяе  тихий сон.
<br>Із гуркотом скотивсь той камінь із гори,
<br>що був колись Сізіфовим трудом.
<br>
<br>Обдмухуєш, легенько підіймаєш,
<br>життя цеглини долею побиті,
<br>і знову, вже впевніше їх  вставляєш,
<br>у мур новий, надійно так відлитий.
<br>
<br>Та раптом в натовпі мелькне її сукенка,
<br>прорвавши греблю спогадів. І зрозумієш:
<br>життя - то дійсно просто купа цегли,
<br>без змісту, без мети. І вже ніщо не вдієш.
<br>
<br>Прага, 26 липня 2009
<br>
<br>
<br><hr><h3><a name="38">Закони жанру</a></h3>
<br>Все просто на друкованій сторінці:
<br>вона його коха, її він ні,
<br>або ж холодне серце жінки,
<br>порозбива усі палкі пісні.
<br>
<br>Такий ще хід можливий там:
<br>взаємне почуття, глибоке і гаряче,
<br>та по далеким і чужим містам,
<br>закинуто закоханих незрячо.
<br>
<br>Бува, що він кохає двох на раз,
<br>але не знає, що йому робити,
<br>і мечеться по різним берегах,
<br>як під осіннім вітром голі віти.
<br>
<br>Відомі штучки, та читач купляється,
<br>і розкуповує любовнії романи,
<br>що так приємно вечором читаються
<br>під чай міцний на теплому дивані.
<br>
<br>І ось це сталося в житті зі мною,
<br>здавалось, варіант банальний,
<br>та серце стисло, мов струмок зимою,
<br>воно стікає сутінком прощальним.
<br>
<br>Воно пече,  немов нога відтята,
<br>як ластівка пістрелена спадає,
<br>як без людини одмирає хата,
<br>воно коха, як серце, що кохає.
<br>
<br>Жовква, 19 липня 2009
<br>
<br>
<br><hr><h3><a name="39">Табу</a></h3>
<br>Я тебе кохаю,
<br>твої очі, брови,
<br>вуста малинові,
<br>коси ті кленові,
<br>твою світлу душу...
<br>Та мовчати мушу.
<br>
<br>Я свого кохання,
<br>що на тебе схоже,
<br>світле, тепле, гоже,
<br>передать не можу,
<br>ні тобі сказати,
<br>ні не написати.
<br>
<br>Можу лиш кохання
<br>я на вірш покласти
<br>заточивши ласку
<br>в анонімну маску.
<br>Може прочитаєш
<br>і себе впізнаєш...
<br>
<br>Жовква, 20 липня 2009
<br>
<br>
<br><hr><h3><a name="40">Не з ребра ти, а з пелюстки,</a></h3>
<br>Не з ребра ти, а з пелюстки,
<br>всю тебе вдихаю,
<br>проросла в моєму серці
<br>ти весни розмаєм.
<br>
<br>По новому світ розкрила,
<br>свіжо так красивий,
<br>твої коси розплелися
<br>в нескінченні  ниви.
<br>
<br>Напоїла небо літнє
<br>ти промінням й сонцем,
<br>безмір ночі подолала
<br>зіркою в віконці.
<br>
<br>Та узрівши мою муку,
<br>ти впадеш навіки
<br>із вишин, й протянеш руку
<br>прощення й опіки.
<br>
<br>Вкриєш світ осіннім листям,
<br>коли засумую.
<br>вітром бабиним розвієш
<br>думку всю гіркую.
<br>
<br>Лиш не плач, моя кохана,
<br>як умру я тілом,
<br>а накрий його саваном,
<br>сніжно-чисто білим.
<br>
<br>Бо пребудимо ми разом,
<br>в мальвах тих далеких,
<br>звідки нас на світ принесли
<br>вічні дві лелеки.
<br>
<br>Прага, 27 липня 2009
<br>
<br>
<br><hr><h3><a name="41">Напиши, подзвони, простягни</a></h3>
<br>Напиши, подзвони, простягни, 
<br>перелинь ти до мене крізь море,
<br>передумай зі мною думки,
<br>розділи моє щастя і горе.
<br>
<br>Зажадай, забажай, помолись,
<br>попрохай всеблаженную радість,
<br>пригадай, як ми були колись,
<br>уяви, що із нас може статись.
<br>
<br>Розбуди все найкраще що є,
<br>не суди, потопи пересуди.
<br>Все прости, хай сумління твоє
<br>помандрує за мною усюди.
<br>
<br>Мої темні вагання зжени,
<br>принеси сон свіжавий мов роси,
<br>проспівай колискову, під спів
<br>хай насняться мені твої коси.
<br>
<br>Зрозумій, надихни, все вмісти,
<br>все вбери через серце, що в квітах.
<br>Перейди і спали всі мости,
<br>двох лиш нас залишивши на світі.
<br>
<br>Прага, 29 липня 2009.
<br>
<br>
<br><hr><h3><a name="42">Готель "Полонія"</a></h3>
<br>Здавалось, ніби по-старому все:
<br>як і учора сяє літнє сонце,
<br>і дзеленьчать всі шибки у віконці,
<br>коли трамвай під ним іде.
<br>
<br>Навпроти знову продає з лотка
<br>той пан пахучі прецлі з маком,
<br>та так не тішусь я їх смаком,
<br>коли ділила їх твоя рука.
<br>
<br>Хоч квіти в парку пахнуть як раніш,
<br>але нема кому їх дарувати,
<br>немає тої, що могла б їх взяти,
<br>мов найціннішу в світі річ.
<br>
<br>Хай вулички-закутки ті самі,
<br>проте в зажури, в смутку я в полоні:
<br>бо без твоєї у моїй долоні,
<br>усі вони незатишні й тісні.
<br>
<br>Як і учора виграє сурма
<br>хейнал із вежі на всі боки,
<br>та рветься нота заглибоко,
<br>мов знає, що тебе нема.
<br>
<br>Краків, 17 серпня 2009
<br>
<br>
<br><hr><h3><a name="43">Божа благодать</a></h3>
<br>Л'ється благодать нам Божа:
<br>сонця світ, ласкаво гожий,
<br>в сірий день - то хмар сувої
<br>в ніч - неземні дивні зорі,
<br>сніг пречистий, подих вітру,
<br>свіжість мгли, чи запах квіту.
<br>Всім, і праведним і грішним,
<br>сяйво роздане всевишнє.
<br>Треба лиш замкнуть повіки,
<br>вслухатись не в день, а в віки,
<br>вверх тягнутись, біль забути,
<br>й світ вбирати, бачить, чути!
<br>Чом же ходим ми байдужі,
<br>зденервовані, недужі,
<br>й крізь проходить ласка кожна,
<br>наче місце ми порожнє?...
<br>
<br>Краків, 18 серпня 2009
<br>
<br>
<br><hr><h3><a name="44">Кохана, тільки ти позвониш</a></h3>
<br>Кохана, тільки ти позвониш,
<br>то стане легше. Голос твій,
<br>немов церковні срібні дзвони,
<br>заглушить сумнівів всіх рій.
<br>
<br>Простіше, зрозуміліше, гарніше,
<br>освітиться буття. Бо тільки ти,
<br>далека але близка, найрідніша,
<br>знайдеш розраду від журби.
<br>
<br>Ти говори, ласкаво-світанково
<br>так лагідно, як можеш ти одна,
<br>бо наша неперервана розмова -- 
<br>моя єдина нитка рятівна.
<br>
<br>По ній бринить твоє кохання,
<br>і чути подих ніжний твій,
<br>і легке наче сон зітхання,
<br>і літній вечір запашний.
<br>
<br>Та тільки скінчиш, враз так точно
<br>самотність впаде з всіх боків
<br>й застукають настирні молоточки
<br>коротких та невблаганних гудків.
<br>
<br>Банф, 24 серпня 2009
<br>
<br>
<br><hr><h3><a name="45">Літній вечір</a></h3>
<br>Літньо теплий вечір,
<br>опада на плечі,
<br>і торка прозора
<br>всеблакить чоло.
<br>Одплива од серця
<br>в таємницю човен,
<br>а у ньому сонце
<br>з золотим веслом.
<br>Все позавмирало,
<br>все позатихало,
<br>за ліском вмостилось
<br>і дріма село.
<br>Думка лине тихо,
<br>чуть як свіжо диха,
<br>і тепло вбирає
<br>молода земля.
<br>Ген під небокраєм,
<br>за зелений гаєм,
<br>відбувають варту
<br>вічні тополя.
<br>У глибинах неба
<br>мов тоненькі стебла
<br>злегка проступають
<br>горді злами гір.
<br>Лиш на нескінченній
<br>всеблакитній стелі
<br>вже митять жаринки
<br>нетерплячих зір.
<br>
<br>Гархінг, Квітень 2010
<br>
<br>
<br><hr><h3><a name="46">Не відаю, не розумію</a></h3>
<i> Оксані</i><br>
<br>Не відаю, не розумію,
<br>як в очі твої я дививсь
<br>і в них, мов у далеку мрію
<br>не полетів, не проваливсь.
<br>
<br>Як залишався світ на місці
<br>а не хитавсь на всі боки,
<br>коли твоєї ненароком
<br>рука торкалася руки?
<br>
<br>Як від тепла твоєго погляду
<br>не причепурювався цвіт,
<br>а під переспів твого голосу
<br>не відкривався дивосвіт?
<br>
<br>Як я роками жив без тебе
<br>затисши в серці почуття?
<br>Ніколи це вже не збагнути,
<br>бо ти тепер моє життя.
<br>
<br>
<br>Піттсбург, вересень 2010
<br>
<br>
<br><hr><h3><a name="47">До тебе мила так далеко йти</a></h3>
<br>До тебе мила так далеко йти
<br>по дальнім, по стежкам незнаним,
<br>здійматись в гори, в світ, в віки.
<br>плисти по рікам, рокам, океанам.
<br>
<br>Та перш я мушу подобріть в собі,
<br>і потепліти, все простить,
<br>забути гнів образ, розкритись
<br>довір'ям лагідних суцвіть.
<br>
<br>Легеньким птахом величавим
<br>злетіти понад будні наші,
<br>стрясти увесь непотріб з крил,
<br>ні пір'ячка не замаравши.
<br>
<br>І там в осяйній вишині
<br>тебе осяяну зустріти,
<br>й крізь долю, виміри, віки,
<br>з тобою разом полетіти.
<br>
<br>Піттсбург, липень 2011
<br>
<br>
<br><hr><h3><a name="48">Закохані, що на двоє роздвоєнні</a></h3>
<i> Оксані</i><br>
<br>Закохані, що на двоє роздвоєнні,
<br>на долі дальнії розділені-роздолені, 
<br>по вітру розвіяні, за океан засіяні,
<br>живуть неначе не існуючи,
<br>сплять не спочиваючи,
<br>перебувають лиш чекаючи,
<br>чекають тихо прагнучи,
<br>а прагнуть назавжДИ, на ЗАвжди і ЗАвжди. 
<br>Ждуть. Ждатиму. Ти мене жди.
<br>
<br>Таке наполовинчате життя:
<br>Ходять на роботу, читають лекції,
<br>про катети і про проекції,
<br>про нано-трубки і тетра-герці...
<br>Все дослухаючись тихенького биття
<br>незнаного буття далекого серця,
<br>на відстаннях які всі макро, 
<br>як недосяжна Альфа-Центавра.
<br>
<br>Живуть мов голодуючі,
<br>Кидаються на кожну звістку, 
<br>на кожні новини,
<br>як бідний студент на дешеві сардини.
<br>Email підтримує їх цілий день:
<br>рідне слово, крізь паутину мережі,
<br>не дай упасти і збережи.
<br>Розмови в скайпі стане на тиждень,
<br>а як з відео, то ці кайфи і дива,
<br>вистачать щоб пережити цілих два.
<br>
<br>Але це минуле-промайнуле.
<br>Разом ми, що бувше поминати?
<br>Вимикаю комп'ютер, і іду спати,
<br>безхмарно-спокійно, як немовля.
<br>Бо поруч мого буття, 
<br>тепер вже навіки таке близьке,
<br>таке голосне мов набатом,
<br>наЗАвжди, на завжДИ, і ЗАвжди
<br>буде серця твого биття.
<br>
<br>Жовква, 29 вересня 2011р
<br>
<br>
<br><hr><h3><a name="49">Вірші написані на Восьме Березня</a></h3>
<br>Одного дня ранньої весни 1994 року на мено щось найшло і я вирішив
<br>написати всім своїм одногрупницям (а також Іваничкам) віршоване
<br>поздоровляння на Восьме Березня. На жаль, мій благородний запал мене
<br>скоро виснажив, і я безсовісно почав гнати плагіат, за що перепрошую
<br>читача і адресаток.
<br>
<br>
<br><hr><h3><a name="50">Сестричкам Іваничкам</a></h3>
<br>У далекім кpаю-pаю,
<br>де шиpокі полонини 
<br>бистpий Стpий кохають,
<br>жили дві дівчини. 
<br>
<br>Дві сестpички, невеличкі,
<br>мов весняні квіти,
<br>хто побачить звеселіє, 
<br>ніде пpавди діти. 
<br>
<br>І як звикло то ведеться 
<br>на білому світі 
<br>славний лицаp молоденький 
<br>покохав сі квіти. 
<br>
<br>"Любі мої, милі мої 
<br>Маpта та Оксана,
<br>заходіть в мої покої 
<br>буде вам пошана. 
<br>
<br>Подаpую, любі сестpи 
<br>коштовне намисто 
<br>аби добpе звеселяли 
<br>моє товаpиство. 
<br>
<br>Буду вас любить до віку 
<br>в вік вас не забуду,
<br>буду цілувать без ліку 
<br>буду, буду, буду..." 
<br>
<br>"Славний ти наш лицаpе, 
<br>княже всього гpаду 
<br>дай нам слово мовити 
<br>вислухай поpаду. 
<br>
<br>Наша вpода, то пpомінчик 
<br>весняного сонця,
<br>що ласкаво заглядає 
<br>до людей в віконця. 
<br>
<br>Наша вpода - місяць ясний,
<br>неба божий даp. 
<br>Що заміннює годинник
<br>для коханих паp. 
<br>
<br>Наша вpода - спів сопілки 
<br>чаpівно пpозоpий,
<br>що до нього пpислухається 
<br>найдалекші зоpі. 
<br>
<br>Наша вpода пpоцвітає 
<br>поцілунком на устах. 
<br>Щебетанням соловейка 
<br>колосочком на ланах. 
<br>
<br>А в палатах білокамінних 
<br>зле все поведеться,
<br>сонця ясного немає,
<br>вітpу не ведеться. 
<br>
<br>Навіть золотом гаптована 
<br>зв'яне наша вpода,
<br>згине, сплине,
<br>як тая бистpая вода." 
<br>
<br>Сонце сідало, в pічці купало 
<br>коси багpяні свої.
<br>Сумно додому козак повеpтався 
<br>на доpогому коні. 
<br>
<br>Та поглянув він на небо,
<br>що не зна лиха,
<br>нагадав сестpину мову 
<br>Й усміхнувся тихо. 
<br>
<br>Бо узpів на чистім небі 
<br>очі, коси і бpови.
<br>Шепіт дівочий він pозпізнав 
<br>в тихому шумі дібpови. 
<br>
<br>...Пpойдуть віки але завжди 
<br>в пpозоpі ночі 
<br>на небесах знайдете ви 
<br>сестpичок зоpі-очі. 
<br>
<br>Жовква, березень 1994 
<br>
<br>
<br><hr><h3><a name="51">Галі Благуті</a></h3>
<i> Переробка твору Лесі Українки </i><br>
<br>Я блукав колись по ріднім краю 
<br>                              раю 
<br>і шукав на сій земній юдолі 
<br>                           долі.
<br>Там дівчину стрів я винозірку 
<br>                             зірку.
<br>Промінь ясний ті дівочі 
<br>                       очі.
<br>Подала мені пригожу 
<br>                   рожу.
<br>Залишитись палко я благаю 
<br>                        Галю,
<br>і ніколи не зможу забути 
<br>                        Благути. 
<br>
<br>Жовква, 5 березня 1994 
<br>
<br>
<br><hr><h3><a name="52">Лесі Пилюх</a></h3>
<i> На основі твору Г.Гейне (тобто передерто) </i><br>
<br>Я квітку люблю, а яку - не вгадаю 
<br>і серце болить.
<br>Я серце у келихах квітів шукаю.
<br>Та де ж воно спить? 
<br>
<br>Айстри сіяють, троянда квітне
<br>і пахощі л'є.
<br>Я ж серце шукаю, палке и тендитне,
<br>таке як моє. 
<br>
<br>Співа соловейко, і я розумію
<br>про що йдеться:
<br>що квітка, яку я люблю наче мрію 
<br>Лесею зветься. 
<br>
<br>Жовква, 4 березня 1994 
<br>
<br>
<br><hr><h3><a name="53">Лесі Славич</a></h3>
<i> Підробка під стиль Шевченка </i><br>
<br>Зоре моя вечірняя 
<br>зійди над горою.
<br>Поговорим тихесенько,
<br>любо так з тобою. 
<br>Розкажи, як за горою 
<br>сонечко сідає,
<br>як у річки веселка
<br>воду позичає,
<br>як широка сокорина 
<br>віти розпустила,
<br>як коханая дівчина 
<br>по воду ходила, 
<br>як гарно сміялись 
<br>уста молодії,
<br>як в серцях розгорались 
<br>диво-квіти надії. 
<br>Розкажи, що моя любка 
<br>тепер поробляє.
<br>Чи прекраснії очі 
<br>тебе виглядають?
<br>Чи мене згадають 
<br>Чи ще пам'ятають? 
<br>А якщо забули,
<br>мила моя зоре,
<br>не кажи нічого,
<br>не буди горя. 
<br>
<br>Жовква, 5 березня 1994 
<br>
<br>
<br><hr><h3><a name="54">Галі Струк</a></h3>
<i> На основі твору Г.Гейне (тобто передерто) </i><br>
<br>Сонце і квітку, пташину й весну 
<br>Так я кохав, то тепер на люблю.
<br>Радо дивлюсь на Галину єдину:
<br>У ній я знайшов мого щастя перлину: 
<br>Квітку і сонце, весну і пташину. 
<br>
<br>Жовква, 4 березня 1994 
<br>
<br>
<br><hr><h3><a name="55">Ірі Вус</a></h3>
<i> На основі твору Г.Гейне (тобто передерто) </i><br>
<br>Іра Вус - красуня з красунь,
<br>палка, граціозна, мила,
<br>з весняного сонця, з трояндових чар 
<br>природа їй голос створила. 
<br>
<br>Волосся в неї навкруг чола - 
<br>на чорне сяйво схоже; 
<br>як очі на тебе вона зведе,
<br>то серце спинитися може. 
<br>
<br>Як той метелик до квітки летить,
<br>щоб з келиха щастя пити,
<br>так лину душею я їй на уста 
<br>на ніжні, рожевії квіти. 
<br>
<br>Жовква, 5 березня 1994 
<br>
<br><hr></body></html>